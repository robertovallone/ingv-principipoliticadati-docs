Principi della Politica dei Dati dell'INGV

L'Istituto Nazionale di Geofisica e Vulcanologia (INGV) è un Ente
pubblico di ricerca non strumentale, dotato di personalità giuridica di
diritto pubblico e di ordinamento autonomo, che realizza attività di
ricerca nel campo delle discipline geofisiche nel campo dei Terremoti,
dei Vulcani e dell'Ambiente e che si prefigge di assicurare una ricerca
e un'innovazione responsabile mettendo i risultati della ricerca a
disposizione di tutti, secondo le norme ed i principi riportati nel
presente documento, e favorendo la partecipazione della società.

L'INGV è responsabile del servizio di sorveglianza sismica, vulcanica e
dei maremoti nel territorio nazionale e nell'area mediterranea; coordina
l'attività delle reti sismiche regionali e locali; partecipa alle reti
di studio e di sorveglianza europee e globali; svolge attività di
divulgazione e promuove iniziative di comunicazione, informazione e
formazione nella scuola e nella società ai fini della riduzione del
rischio associato alle fenomenologie relative alle proprie aree di
ricerca; è componente del Servizio Nazionale di Protezione Civile,
nonché Centro di Competenza del Dipartimento della Protezione Civile per
conto del quale mantiene operative attività di sorveglianza h24 ed
effettua progetti di ricerca con obiettivi dedicati nell'ambito di
specifiche convenzioni

L'INGV ha una struttura articolata con una forte connotazione
territoriale presso le Sezioni.

In questo contesto, la necessità di stabilire una Politica dei Dati
nasce dal bisogno di:

 • governare la molteplicità dei dati prodotti;

 • enunciare i principi ispiratori sui quali impostare una condivisa
gestione istituzionale dei dati;

 • gestire l'accesso, l'uso, il riuso degli stessi.

L'Accesso Aperto è un principio fondamentale per l'INGV, che svolge un
ruolo di rilievo nella società. In conformità a ciò, l'INGV, consapevole
dei benefici dell'Accesso Aperto per la ricerca in termini di
visibilità, promozione ed internazionalizzazione, ha sottoscritto il
Position Statement sull'Accesso Aperto ai risultati della ricerca
scientifica in Italia, nel maggio 2013, impegnandosi alla realizzazione
effettiva dei principi dell'Open Access, attraverso l'adozione di una
propria politica dei dati.

L'INGV adotta la Politica dei Dati al fine, di consentire un accesso
libero, aperto, pieno e tempestivo dei propri dati, rispettando i
principi dell'Accesso Aperto stabiliti nella normativa nazionale e
comunitaria ed in accordo con le finalità istituzionali, la struttura e
l'organizzazione dell'istituto.

La Politica dei dati fissa atti di indirizzo per:

 • Personale dell'INGV;

 • Strutture di Ricerca e Sezioni;

 • Enti Nazionali e Internazionali che accedono ai dati prodotti
nell'ambito delle attività istituzionali;

 • Istituzioni ed enti destinatari di prodotti della ricerca per scopi
di sorveglianza e gestione dei rischi naturali;

 • Studenti, ricercatori per finalità didattiche, scientifiche e di
ricerca;

 • Imprese;

 • Qualunque altro soggetto, sia esso privato o pubblico, persona fisica
o giuridica che abbia qualunque interesse sui dati dell'INGV, come di
seguito definiti.

L'insieme delle figure sopra identificate può essere indicato
complessivamente con il termine inglese stakeholder.

L'elaborazione dei principi di gestione dei dati, nel rispetto dei
diritti di proprietà intellettuale e garantendo la massima
valorizzazione e tutela dei ricercatori e dei risultati, risponde
all'interesse pubblico della collettività-comunità di:

 • accedere e condividere pienamente la conoscenza prodotta dall'INGV;

 • di contribuire al progresso;

 • favorire la libera circolazione delle idee.

1. .. rubric:: Definizioni
      :name: definizioni

L'INGV adotta le seguenti definizioni al fine di attribuire significato
univoco a termini usati e per rendere gli strumenti di applicazione
della Politica dei Dati in accordo con le vigenti norme.

Dati *(Data)*

Per dati si intendono singoli oggetti o registrazioni di qualunque
natura (fisica o digitale), a qualunque livello di elaborazione e
comunque organizzati oltre ai prodotti della ricerca ancorché non
pubblicati. Il termine di “dato” è così utilizzato in questa sede nella
sua accezione più generale e si riferisce sia alle pubblicazioni, sia al
dato grezzo acquisito dal sensore, sia al campione fisico di qualunque
natura, sia ad un prodotto derivato ottenuto da una qualunque analisi
sul dato a qualunque livello di elaborazione sia essa di tipo automatico
o manuale. Ai fini di rendere congrue le definizioni utilizzate con la
normativa vigente è utile ricordare che i dati possono essere
classificati in:

1. dati statici: sono quelli che non vengono più aggiornati una volta
   generati e/o pubblicati;

2. dati dinamici: sono quelli che possono essere modificati o estesi
   successivamente alla loro pubblicazione. Questi possono essere
   ulteriormente suddivisi in base alla tipologia di variazione:

1. dati oggetto di revisione, quando possono essere modificati al fine
   di migliorarne la qualità/affidabilità;

2. dati prodotti in continuo, come nel caso di sensori che generano una
   serie temporale;

1. dati territoriali, qualunque informazione geograficamente
   localizzata [1]_;

2. dati personali, qualunque informazione relativa a persona fisica,
   persona giuridica, ente od associazione, identificati o
   identificabili, anche indirettamente, mediante riferimento a
   qualsiasi altra informazione, ivi compreso un numero di
   identificazione personale;

3. altre tipologie di dati, definite come “tutte le basi di dati gestite
   per il perseguimento dei fini istituzionali, comprese quelle connesse
   al funzionamento dell'amministrazione” [2]_;

4. dati aperti, cioè “usabili, riutilizzabili e ri-distribuibili
   liberamente da chiunque anche per finalità commerciali, soggetto al
   massimo alla richiesta di attribuzione e condivisione allo stesso
   modo”\ :sup:` [3]_`.

5. 

Metadato *(Metadata)*

Per metadato si intende un insieme strutturato di informazioni che
descrivono un dato. Ad esempio le informazioni possono riferirsi al
sensore che ha fornito il dato (p.e., posizione, tipologia, calibrazione
del sensore, ecc.), alla tecnica di acquisizione del dato (p.e.,
frequenza di campionamento, ecc.), alle modalità di analisi del dato
(p.e., laboratorio di analisi, tipo di modello utilizzato, ecc.), oppure
al contesto in cui il dato è stato generato (p.e., progetto, attività
ordinaria, ecc.).

Banca dati *(Database)*

Per banca dati si intende una raccolta di dati, come sopra definiti,
sistematicamente o metodicamente disposti ed individualmente accessibili
mediante mezzi elettronici o in altro modo. La tutela delle banche di
dati non si estende al loro contenuto e lascia impregiudicati diritti
esistenti su tale contenuto.

Accesso aperto *(Open Access)*

In generale per accesso aperto si intende la pratica di garantire
l'accesso all'informazione scientifica senza costi aggiuntivi per
l'utente finale, ad esclusione dei costi marginali sostenuti per la loro
riproduzione e divulgazione, e che sia da questo riusabile.

Proprietà intellettuale *(Intellectual Property)*

La Proprietà Intellettuale indica un sistema di tutela giuridica dei
beni immateriali, nel caso specifico i dati.

Produttore di dati / autore del prodotto (*Data producer, Author)*

Per produttore o autore dei dati o prodotti si intende il singolo
ricercatore o gruppo di ricerca che produce il dato con mezzi e risorse
fornite dall'istituto, incluso il costo del personale, sia con fondi
interni (ordinari), sia esterni (p.e. da progetti, convenzioni, ecc.).

Utenti (*Users*)

Per Utenti si intendono sia persone fisiche, sia persone giuridiche,
quali istituti di ricerca, enti pubblici o privati , associazioni,
imprese, etc., che richiedono l'accesso al dato per scopi da loro
definiti.

Licenza di uso (*Licences*)

La Licenza di uso è lo strumento (p.e., contratto) nel quale sono
definite le regole e condizioni da rispettare per poter utilizzare il
dato.

Servizi (*Services*)

Per servizio si intende una qualunque delle seguenti operazioni
applicabili ad una banca dati, p.e.: Ricerca di dati, Visualizzazione,
Trasferimento, Trasformazione, Modifica e/o aggiornamento. Il singolo
servizio disponibile per una banca dati, può essere:

-  *Aperto* *(Open):* il servizio è liberamente disponibile ed
   accessibile a chiunque, senza restrizioni;

-  *Limitato* *(Restricted):* il servizio è disponibile, ma solo alle
   condizioni stabilite o concordate dal/col titolare del diritto di
   sfruttamento della proprietà intellettuale; un particolare caso è
   quello dei dati per i quali non è possibile accedere ad un certo tipo
   di servizio (tipicamente il trasferimento), per un periodo di tempo
   predefinito (in inglese *“embargo period”).*

Accesso *(Access)*

Per accesso si intende l'autorizzazione o diritto di un utente ad usare
uno o più dei servizi disponibili per una banca dati. Tali accessi
possono essere distinti in relazioni alle modalità di identificazione e
registrazione dell'utente:

-  *Anonimo* *(Anonymous/Guest):* in questo caso l'accesso al/ai servizi
   avviene senza alcuna identificazione o procedura di accredito;

-  *Registrato* *(Registered/Standard):* in questo caso l'accesso al/ai
   servizi richiede una identificazione mediante delle procedure di
   accredito che possono essere automatizzate;

-  *Autorizzato* *(Authorized):* in questo caso l'accesso al/ai servizi
   richiede una specifica autorizzazione da parte del gestore della
   banca dati.

Ai fini della sicurezza informatica, le procedure di accesso svolgono
tre funzioni: l'identificazione dell'utente (*Identification*),
l'autenticazione delle credenziali (*Authentication*) e l'abilitazione
all'uso di taluni servizi (*Authorization*).

Identificativo Persistente *(Persistent Identifier).*

L'identificativo Persistente è un codice alfanumerico la cui struttura è
definita all'interno di sistemi di gestione degli oggetti (dati, libri,
persone, campioni fisici, etc.), alcuni dei quali seguono standard
aperti e condivisi a livello internazionale (*Open Standards*).
L'aggettivo “Persistente” si riferisce alla caratteristica di garantire
che l'associazione tra il codice identificativo e la posizione sul Web
dell'oggetto associato sia mantenuta nel tempo. Ciò implica non solo che
il sistema di gestione dell'identificativo sia mantenuto funzionante nel
tempo, ma che lo sia anche l'accesso all'oggetto associato. Un dato può
essere associato ad uno o più tipi di Identificativi Persistenti.

1. .. rubric:: Principi
      :name: principi

L'INGV, nella consapevolezza di voler realizzare un ambiente di ricerca
aperto, collaborativo e internazionale, basato sulla reciprocità, adotta
i seguenti Principi per la gestione dei Dati prodotti nell'ambito di
attività di ricerca finanziate con fondi pubblici:

Accesso Aperto

L'INGV adotta il principio dell'Accesso Aperto ai dati di ricerca
prodotti nell'ambito di attività di ricerca finanziate con fondi
pubblici al fine di:

-  consentire un accesso libero, aperto, pieno e tempestivo dei propri
   dati;

-  migliorare la qualità dei dati, la pertinenza, l'accettabilità e la
   sostenibilità dei risultati;

-  ridurre l'eventualità di duplicazione delle attività di ricerca;

-  accelerare il progresso scientifico;

-  dare modo agli *stakeholders* di interagire nel ciclo di ricerca,
   integrando le attese, le necessità, gli interessi ed i valori della
   società.

Identificazione dei Dati

L'INGV si impegna a rendere pubblicamente accessibili, utilizzabili e
riutilizzabili i dati prodotti, nell'ambito di attività di ricerca
finanziate con fondi pubblici per mezzo di apposita/e infrastruttura/e
elettroniche digitali.

I dati saranno identificabili e saranno collegati ai relativi metadati
per fornire tutti gli elementi necessari per un uso corretto degli
stessi.

Ciclo di vita dei Dati

L'INGV intende promuovere e sviluppare metodologie che consentano di
adottare un'impostazione comune a tute le fasi del ciclo di vita dei
dati:

-  raccolta / acquisizione;

-  elaborazione / analisi;

-  archiviazione / conservazione;

-  accesso;

-  riuso.

Gestione legale dei Dati

L'INGV si impegna ad applicare e recepire la complessa e stratificata
normativa nazionale e comunitaria vigente riguardante la disponibilità
dei dati delle pubbliche amministrazioni, i servizi di accesso ai dati,
la regolamentazione della proprietà intellettuale, le modalità della
fruibilità del dato ed i criteri per la gestione dei dati
aperti.\ :sup:` [4]_`

Interoperabilità

L'INGV si impegna a promuovere il rispetto degli standard nazionali e
comunitari di interoperabilità semantica tra le banche dati e ad
adottare formati e standard aperti per la codifica e trasferimento dei
dati e dei cataloghi dati, intesi come pubblici, documentati
esaustivamente e neutri rispetto agli strumenti tecnologici necessari
per la fruizione dei dati stessi.

Conservazione

L'INGV promuove la conservazione a lungo termine dei dati in formato
digitale, al fine di rispondere all'interesse pubblico (in inglese
*“digital first”*).

Per la realizzazione di tale principio si impegna ad attuare una
relativa e progressiva pianificazione finanziaria associata.

Etica

L'INGV si impegna ad adottare una condotta etica volta ad assicurare una
gestione dei dati responsabile mettendo i risultati della ricerca a
disposizione degli *stakeholder* e favorendo la partecipazione della
società. L'istituto si impegna inoltre ad adottare le misure necessarie
per la mitigazione del rischio di abuso dei dati, o di uso inappropriato
dei propri dati e risultati.

Categorizzazione

Al fine di procedere alla definizione dei principi di appropriata
gestione dei dati, l'INGV procede alla seguente categorizzazione:

Categoria Pubblicazioni: Per Pubblicazioni si intendono tutti i prodotti
della ricerca pubblicati su riviste, collane o libri, seguendo le
rispettive linee editoriali.

Categoria Dati di Ricerca: l'INGV categorizza i dati di ricerca in
quattro Livelli distinti sulla base del loro grado di elaborazione:

-  Livello 0: dati grezzi *(raw data)* o di base, acquisiti in modo
   automatico o manuale, senza alcun livello di elaborazione, esclusa,
   al più, una validazione di tipo automatico (esempi: forme d'onda,
   dati GPS, immagini non calibrate, campioni di roccia, ecc.);

-  Livello 1: prodotti *(data products')* ottenuti da procedure
   automatiche o semi-automatiche (p.e., localizzazione, magnitudo,
   meccanismi focali dei terremoti, shakemaps, serie storiche
   dell'ampiezza del tremore vulcanico, dello spostamento di stazioni
   GPS, ecc.);

-  Livello 2: prodotti *(data products')* ottenuti dall'attività di
   ricerca e comunque sulla base di procedure non automatiche (p.e.,
   modelli crostali, mappe di strain, modelli di sorgente dei terremoti
   o delle deformazioni, risultati di campagne geofisiche, ecc.);

-  Livello 3: prodotti integrati *(integrated data products)* ottenuti
   da analisi complesse che integrano più prodotti di Livello 2 oppure
   da analisi che integrano prodotti di Livello 1 o 2 di diverse
   tipologie e/o provenienti da diverse comunità (p.e., mappe di
   pericolosità, cataloghi di faglie attive, rapporti di attività
   vulcanica, ecc.).

Per esigenze di chiarezza e valorizzazione delle professionalità, l'INGV
si impegna ad istituire un apposito Registro dei Dati della Ricerca che
classifichi i dati all'interno dei Livelli sopra definiti associando a
ciascuno di questi i necessari attributi per la gestione della
titolarità, delle Licenze, degli Identificativi Persistenti, delle
regole di accesso e dei necessari collegamenti alla sorgente dei dati.

Titolarità

Al fine di bilanciare i diritti e il complesso di interessi
contrapposti, l'INGV accoglie e recepisce il paradigma dell'Accesso
Aperto inteso a favorire l'accesso pubblico all'informazione e alla
condivisione del dato, comprimendo, se necessario le esigenze
individuali a favore dell'interesse pubblico.

Per i dati di Livello 0 e 1, in considerazione della limitata proprietà
intellettuale sugli stessi, l'INGV assume la titolarità piena e
pertanto, il Legale rappresentante *pro tempore* ne gestisce il
complesso dei diritti quali l'attribuzione delle Licenze, l'assegnazione
degli Identificatori Persistenti e la sottoscrizione di accordi per la
gestione e l'uso degli stessi.

Per i dati di Livello 2 e 3 l'INGV si impegna ad adottare un apposito
Regolamento per l'attribuzione della paternità di uno specifico dato ad
un singolo dipendente dell'INGV o gruppo di lavoro.

La titolarità delle pubblicazioni è stabilita in base alle norme vigenti
ed a quelle delle riviste in cui il lavoro viene pubblicato. L'INGV
riconosce come modelli editoriali quello proprietario adottato dalla
maggior parte delle riviste scientifiche, in cui l'autore cede
all'editore il diritto di pubblicare l'opera dell'ingegno cedendo anche
il diritto del suo riutilizzo, e quello ad accesso aperto (*Green road*,
*Gold road*) secondo cui l'autore mantiene i diritti sulla sua opera per
il riconoscimento della titolarità, per una maggiore disseminazione dei
risultati e per permetterne il riutilizzo.

Licenze

L'INGV promuove l'adozione delle licenze *Creative Commons* (vedi
Appendice 2) per la gestione dei diritti relativi ai propri dati. Per i
dati di cui al Livello 0 e 1 legittimato ad apporre la licenza è
l'Istituto, in quanto titolare dei dati, a mezzo del suo rappresentante
legale.

Cultura della Condivisione

L'Istituto si impegna a sostenere i ricercatori che aderiscono a una
cultura di condivisione dei risultati delle proprie attività di ricerca
incoraggiando e promuovendo l'istituzione di nuovi criteri di
misurazione e nuovi indicatori.

Professionalità

L'INGV per la realizzazione ed effettiva implementazione dei principi
della gestione dei dati si impegna all'allocazione di risorse
professionali definendo le competenze necessarie e le corrispondenti
responsabilità\ :sup:` [5]_`.

Assegnazione Identificativi Persistenti

L'INGV si impegna ad adottare identificativi persistenti al fine di
realizzare:

-  l'identificazione univoca del dato, indipendentemente dalla sua
   posizione;

-  la tracciabilità del dato, sia all'interno dell'Ente, sia
   all'esterno;

-  la durabilità e affidabilità nel tempo, con l'onere della
   sostenibilità collegato;

-  certificare la paternità dei dati (authorship) e di conseguenza il
   grado di autorevolezza;

-  una mappatura delle relazioni sia tra i propri dati, sia con dati
   generati all'esterno;

-  facilitare la protezione degli investimenti.

Al fine di operare una gestione consapevole dell'attribuzione degli
identificativi persistenti, l'INGV si doterà di un apposito Regolamento
che conterrà istruzioni operative su richiedente, assegnazione licenze,
categorizzazione e quant'altro necessario per un'efficace attribuzione.

Regole di Accesso

L'INGV si impegna a definire per ciascuna categoria e tipo di dati, le
modalità di accesso da parte degli utilizzatori i quali dovranno aderire
a specifiche regole e condizioni di accesso preliminarmente all'accesso
sulla/e infrastrutture elettroniche/digitali.

Le Regole di Accesso saranno previste e definite dopo la realizzazione
della/e infrastrutture elettroniche e digitali che gestirà/gestiranno
l'accesso ai rispettivi dati.

Monitoraggio della Politica Dei Dati

:sup:`L'INGV si impegna al monitoraggio e all'aggiornamento dei Principi
a mezzo di un apposito Gruppo di Lavoro, che dovrà allineare la politica
dei dati dell'INGV alla continua evoluzione della normativa vigente e
del quadro tecnico-scientifico di riferimento in ambito interno,
nazionale ed internazionale, di definire le procedure per la corretta
gestione dei dati e di garantirne l'applicazione, di promuovere la
formazione del personale ai fini dell'applicazione della politica dei
dati.`

.. [1]
   Seguendo la direttiva comunitaria INSPIRE sono “dati che attengono,
   direttamente o indirettamente, a una località o un'area geografica
   specifica” (EC Directive 2007/2/EC)

.. [2]
   Sono quelle informazioni legate, ad esempio, al personale, bilancio,
   protocollo, gestione documentale, ecc.)” (Art.

.. [3]
   24-quater, comma 2, D.L. n. 90/2014, convertito in Legge n.
   114/2014).

   Il Codice dell'Amministrazione Digitale (CAD; D.Lgs. 7 marzo 2005
   n.82, Art. 68, comma 3) considera dati digitali di tipo aperto quelli
   che presentano le seguenti caratteristiche:

.. [4]
    Appare arduo includere la molteplicità di interventi legislativi in
   materia. Pertanto, al fine di sistematizzare e rendere di percezione
   immediata lo stato delle norme vigenti, è stata predisposta una
   tabella riepilogativa che include un quadro della normativa esistente
   a livello internazionale, europeo e nazionale alla data di stesura
   del presente documento (Allegato 1).

.. [5]
    Le Linee Guida AgID (2014) individuano le seguenti figure
   professionali per una appropriata gestione dei dati:
